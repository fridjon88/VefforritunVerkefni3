
# Verkefni 3

## Lýsing

Útfæra skal _spjallborð_ sem gefur upp á möguleika á að:

* Skrifa innlegg með texta og nafni
* Skrifa svör við innleggjum með texta og nafni
* Innlegg mega ekki vera lengri en 1000 stafir og svör ekki lengri en 300 stafir, ef notandi skrifar svo langt skal ekki leyfa frekari innslátt og birta skilaboð
* Þegar vefur er opnaður í fyrsta skipti skal vera amk. eitt innlegg og eitt svar til staðar
* Vista skal öll innlegg og svör í _local storage_, einnig skal setja nafn eftir að fyrsta færsla/svar hefur verið skrifað og birta í innsláttarreit fyrir nafn í öðrum svörum/færslum
* Gefin eru skjáskot af dæmi af útliti og hreyfimynd með viðmóti

Til einföldunar:

* Ekki þarf að huga að villum sérstaklega, gerum ráð fyrir að allir hagi sér vel þegar skrifað er á spjallborðið okkar
* Ekki þarf að hugsa um HTML í færslum/svörum, aðeins texta
* Nóg er að birta skilaboð um að texti sé of langur með `alert()`
* Ekki þarf að útfæra virkni til að eyða
* Ekki þarf að vista nafn í localStorage, nóg að setja í alla reiti

__Ekki er leyfilegt að nota forritasöfn.__

## HTML

* Notast skal við merkingarfræðilegt markup einsog hægt er
* HTML skal vera snyrtilegt, aðgengilegt og gilt
* Öll virkni skal vera aðgengileg með lyklaborði

## CSS/Útlit

* Allt útlit skal útfært með því að nýta Bootstrap (http://getbootstrap.com)
* Útlit skal nota grind og vera skalanlegt

## Mat

* 10% - HTML
* 20% - Skalanlegt útlit útfært með Bootstrap
* 20% - JavaScript snyrtilegt og vel frágengið
* 40% - Almenn virkni útfærð skv. forskrift
* 10% - Hægt að vista færslur

## Sett fyrir

Verkefni sett fyrir á Uglu 26. september 2015.

## Skil

Senda skal tölvupóst til dæmatímakennara með fyrirsögn "Vefforritun - Verkefni 3" fyrir lok dags laugardaginn 8. október 2016. Póstur skal innihalda:

* Zip skjal með lausn sem heitir `notendanafn.zip`
* Slóð á vefsíðu með lausn

## Einkunn

Sett verða fyrir sex verkefni þar sem fimm bestu gilda 6% hvert, samtals 30%.
